{"pageProps":{"content":{"frontmatter":{"title":"שביל הסנהדרין","date":"28.11.2018","image":"blog/sanhedrin_walk.jpg","summary":"פרויקט טיולים חדש הושלם באזורנו לכבוד 70 שנה למדינה: שביל הסנהדרין, 70 קילומטרים של היסטוריה מתעוררת לחיים"},"html":"<p>פרויקט טיולים חדש הושלם באזורנו לכבוד 70 שנה למדינה: &quot;שביל הסנהדרין&quot; 70 ק&quot;מ של היסטוריה מתעוררת לחיים.\nמאות תלמידים ומתנדבים חפרו שביל להולכי רגל החוצה את הגליל מבית שערים שליד קריית טבעון ועד טבריה ובו אתרים המיוחסים לחברי הסנהדרין.\nלדברי יאיר עמיצור, מפקח רשות העתיקות בגליל המזרחי ובין יוזמי הרעיון, &quot;אנשים דוגמת רבי עקיבא ורבי יהודה הנשיא, חברי הסנהדרין שפעלו כאן לפני 2000 שנה קבעו, במידה רבה, לא מעט מסדרי חיינו היום. לפי ההלכות הללו אנחנו מתחתנים או עורכים טקסי קבורה, ואפילו מנהלים את המשפט העברי. הקמת השביל וההליכה בו תחבר את מי שחי כאן היום להלך הרוח בתקופה...&quot;\nשביל הסנהדרין מחולק לחמישה מקטעים.\nבכל אחד מקטעי השביל הוצבה אבן דרך הנושאת ערך אוניברסלי אחר - עשייה, שלום, ענווה, נתינה ואהבה.\nערכים אלה שזורים בהדרכות ובפעילויות השונות המתעדכנות באתר רשות העתיקות.</p>\n<p>המסלול בנוי בחמישה מקטעים, המחולקים על חמישה ימי הליכה.\nמכל חמשת קטעי השביל ניתן להגיע בקלות לשבט אחים ללון בו ולהמשיך למחרת לקטע הבא.\nשער העשייה &quot;שמאי אומר: אמור מעט ועשה הרבה&quot; (משנה, אבות)\nשער השלום &quot;גדול שלום שאפילו בשעת מלחמה אין פותחין אלא בשלום&quot; (ויקרא רבה)\nשער הענווה &quot;הרבה למדתי מרבותי ומתלמידי יותר מכולם&quot; (בבלי תענית)\nשער הנתינה &quot;הוי דן את כל האדם לכף זכות&quot; (משנה אבות)\nשער האהבה &quot;ואהבת לרעך כמוך, רבי עקיבה אומר זהו כלל גדול בתורה...&quot; (ירושלמי)\nפרטים נוספים <a href=\"https://www.shvila.co.il/index.html#home/index\">באתר רשות העתיקות</a>.</p>\n","fields":{"category":"blog","slug":"sanhedrin-walk"}}},"__N_SSG":true}