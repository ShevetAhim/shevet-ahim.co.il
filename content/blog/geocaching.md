---
title: מצא את המטמון בגליל התחתון – לא לילדים בלבד
date:  2013-03-07
image: blog/geocaching.jpg
summary: "גיאוקשינג: משחק ניווט חדשני ומרתק לילדים ומבוגרים בשמורות הטבע שסביב השבט."
---
למי מאיתנו לא זכורות לטובה חוויות מהמשחק "מצא את המטמון" שנהגנו לשחק בילדותנו. בין אם בימי הולדת או בקייטנה, מציאת האוצר הנכסף תמיד עוררה התרגשות רבה.

אבל היום, למי יש זמן או חשק למשחק ילדותי שכזה? נראה שכבר התבגרנו ואיבדנו עניין.

איבדנו עניין? אולי. אך מי שעדיין מתרגש בכל פעם מחדש מקסמו של הטבע ושלל ההפתעות שהוא מביא עימו. זה שייצר ההרפתקנות עדיין בליבו, בוודאי ישמח להצטרף למיליוני המשתתפים במשחק שלקח את "מצא את המטמון" צעד גדול קדימה – גיאוקשינג! משחק ניווט חדשני ומרתק לילדים ומבוגרים כאחד.

# קצת על גיאוקשינג (Geocaching)

מזה למעלה מעשור, מליוני "מטמונאים" מכל רחבי העולם מכתתים רגליהם בחיק הטבע במטרה למצוא מטמונים אשר פזורים בהמוניהם במקומות מרתקים.

בזכות טכנולוגיית ה- GPS שנהייתה נגישה בשנים האחרונות, המשתתפים יכולים לתור אחרי מטמונים לפי קואורדינטות שמתפרסמות מראש באחד מאתרי הגיאוקשינג המרכזיים. המטמונים הינם קופסאות קטנות שהוחבאו בשטח ובתוכן יומן מטיילים ולפעמים גם אוצרות בעלי ערך סמלי. מי שמוצא מטמון מוזמן לציין זאת ביומן המטיילים שבקופסה כמו גם באתר האינטרנט של המשחק ועליו להחזירו למקום בו הוא נמצא. בנוסף, יוכל המוצא לקחת משלל האוצרות שבמטמון בתנאי שישאיר במקומם הפתעות מעניינות לבאים אחריו.

# איך מצטרפים?

![](https://lh5.googleusercontent.com/-9zfaTKiNkM0/TzYXUjqSaCI/AAAAAAAAAzE/LzvXFX3-tVA/s310/Logo_Geocaching_color_300.png)

כל מה שצריך כדי להתחיל זה מקלט GPS ולהירשם באחד מהאתרים המרכזים את המשחק. כיום ישנם כמה אתרים כאלו אבל הבולט ביניהם הינו [Geocaching.com](http://www.geocaching.com/). המלצתנו היא שתעבדו דרכו. אם יש לכם מכשיר GPS יעודי המצב מצויין אבל אל תטעו, כיום קיים מקלט GPS כמעט בכל מכשיר סלולרי כך שאפילו לא נדרשת מכם שום התעסקות נוספת, רק להוריד את אחת התוכנות המתאימות ולצאת לדרך ([לאנדרואיד](https://market.android.com/details?id=cgeo.geocaching) [ולאייפון](http://www.geocaching.com/iphone/)).

למזלנו, התברכנו בקהילת גיאוקשינג פעילה בה תוכלו ללמוד עוד על המשחק ולמצוא מענה לשאלותיכם. אל תהססו להיכנס לגיאוקשינג ישראל [ולקבוצה בפייסבוק](http://www.facebook.com/groups/gcisrael/).

# אז איפה להתחיל לחפש?

מקלט GPS כבר יש, כמוהו גם מרץ וחשק למצוא את המטמון הראשון. ומה עכשיו? לאן נלך? הרשו לנו להמליץ לכם על כמה מטמונים מעניינים ממש כאן, בגליל התחתון.

### טיול רגלי קצר בנופית ובנחל ציפורי – שלושה מטמונים

ניתן להתחיל טיול רגלי בין 5 קילומטר בערך מנופית לעין יבקע שבנחל ציפורי. סביב נופית עובר שביל אוהד זך, המסומן בצבע כחול. לאורכו של השביל תוכלו למצוא שני מטמונים לפתיחת הטיול:

[Ohad trail "zula"](http://coord.info/GC352D2) – by [Ndsl01](http://www.geocaching.com/profile/?guid=387f691a-b9fd-4be7-b574-745656eb98a8&wid=a4bb1f90-87e4-4a66-913f-025ed9867fc4&ds=2)

[Nofit – Zippori overlook](http://coord.info/GC2VNA6) – by [Ndsl01](http://www.geocaching.com/profile/?guid=387f691a-b9fd-4be7-b574-745656eb98a8&wid=a4bb1f90-87e4-4a66-913f-025ed9867fc4&ds=2)

בהמשך, ישנו שביל אדום המוביל צפונית לנופית ומתחבר אחרי כמה מאות מטרים לשביל ישראל. בנקודה זו נפנה מזרחה לאורך נחל ציפורי. בדרך נחלוף על פני תחנת הנזירים הכרמליתיים שבוואדי ועל פני בוסתני רימונים ושדות מוריקים על גדת הנחל. אחרי 4 קילומטר הליכה נגיע לעין יבקע, מעיין הנובע לברכה רחבת ידיים בה ניתן להתרחץ ולהנות מסיום המסלול. בסמוך למעיין נמצא את המטמון האחרון למסלול זה:

[Horses Spring](http://coord.info/GC32KX0) – by [Nagasaki45](http://www.geocaching.com/profile/?guid=589b6d90-69ec-492b-a6df-9eb5573b5d30&wid=b008e244-e0b9-4479-8bf0-2b4e484d375f&ds=2)

### להנות מהפריחה בשמורת אלוני אבא – שני מטמונים

מטמונים אלו לא נמצאים בהכרח על מסלול מסוים אלה פזורים ברחבי שמורת האלונים. אם מתחשק לכם לצאת עם המשפחה ליום רגוע בשמורה בינות הכלניות והרקפות יעד זה הוא בשבילכם. מטמונים:

[The Big Oak](http://coord.info/GC3B85Q) – by [Nagasaki45](http://www.geocaching.com/profile/?guid=589b6d90-69ec-492b-a6df-9eb5573b5d30&wid=b008e244-e0b9-4479-8bf0-2b4e484d375f&ds=2)

[Aloney Aba oak meadows](http://coord.info/GC3B85Q) – by [yishaysho](http://www.geocaching.com/profile/?guid=b8371ffd-11b2-49a9-b457-d18753d179df&wid=912039bc-aa3b-4eba-ac8f-7a1c0c98e62a&ds=2)

למעוניינים למצוא עוד מטמון בדרך לשמורה המטמון הבא הינו פשוט, וגם נמצא ממש על הדרך:

[Alonim Reservoir](http://coord.info/GC36NVZ) – by [Ndsl01](http://www.geocaching.com/profile/?guid=387f691a-b9fd-4be7-b574-745656eb98a8&wid=a4bb1f90-87e4-4a66-913f-025ed9867fc4&ds=2)

חדשות מרעישות (מרץ 2012): לאחרונה הוטמן מטמון נוסף באזור, בבאר שליד אלוני אבא. המעוניינים יכולים להגיע למקום מחבואו של המטמון דרך הישוב, להחנות בסמוך לשער האחורי ולצאת ברגל (כ- 800 מטר) עד לבאר המטופחת המוצלת תחת אקליפטוס ענק.

[Alonei Aba Well](http://coord.info/GC3D8KY) - by [Nagasaki45](http://www.geocaching.com/profile/?guid=589b6d90-69ec-492b-a6df-9eb5573b5d30&wid=b008e244-e0b9-4479-8bf0-2b4e484d375f&ds=2) & meyvain

### לא מספיק? בקריית טבעון תוכלו למצוא עוד מטמונים רבים

אם במרכז טבעון, באנדרטת אלכסנדר זייד, בכפר תקווה או בקריית חרושת, מטמונים רבים פזורים ברחבי טבעון והסביבה, רובם ככולם מומלצים מאוד.

אם הנכם מעוניינים בסדרת מטמונים באזור המלצתנו שתנסו את שלושת המטמונים בקריית חרושת, בין אם ברגל או עם רכב (פחות מ- 4 קילומטר):

[Down the Rails](http://coord.info/GC2AFTQ) – by [Irisvo](http://www.geocaching.com/profile/?guid=9b3d1648-5c8f-4781-85c0-15cddce004fe&wid=fcb06881-1555-4cc9-a15e-c7317f3de1b5&ds=2)

[The Valley railway](http://coord.info/GC1QGQ4) – Elroy station – by [ophirh2](http://www.geocaching.com/profile/?guid=b6609cab-f111-478a-aac1-51ed5e73aab3&wid=75a6d7d1-114a-4c8a-87ed-27409142a741&ds=2)

[The train engine park](http://coord.info/GC2R2FG) – by [ophirh2](http://www.geocaching.com/profile/?guid=b6609cab-f111-478a-aac1-51ed5e73aab3&wid=75a6d7d1-114a-4c8a-87ed-27409142a741&ds=2)

# לסיכום

![](https://lh6.googleusercontent.com/-DgYkdLX72UM/TzYXSmko2iI/AAAAAAAAAys/lnQjZW7dfro/s533/2011-12-26+09.04.48.jpg)

אז אם חשבתם שמציאת אוצרות בטבע הינה נחלת ילדותכם, הגיע הזמן שתבחנו שוב את האפשרות לצאת עם חברים, או עם משפחה ולהשתתף בחוויה שמרתקת ילדים ומבוגרים כאחד. אפילו לא צריך לנסוע רחוק, זה ממש כאן, בגליל התחתון.
