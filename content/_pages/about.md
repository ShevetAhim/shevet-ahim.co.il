---
title: עלינו
image: us.png
---
אנו, יזהר ואירית, גרים בכפר כ- 20 שנים והמתחם נמצא בחצר ביתנו. איך הגענו לפה? בשנות השמונים הסתובבנו הרבה בסיני ובנגב במסעות רגליים ושהיות ארוכות במדבר, שם הכרנו את הבדואים מקרוב. כשהתחלנו לחפש בית קבע מצאנו עצמנו מבררים לגבי הכפרים בדואים. הגענו לחילף טבאש והכפר נראה לנו מקסים, בדיוק מה שחיפשנו. נפגשנו עם מוסטאפה המוכתר, אישיות שאין דומה לה, שעשה לנו "ועדת קבלה בדואית" ומאז אנו חיים בטבאש. כאן גדלו הילדים ואנו חלק מהכפר לכל דבר ועניין.

בחלוף השנים הבנו שיש כאן משהו מיוחד וכדאי שעוד אנשים יחוו את הווי הכפר שלנו, לכן פתחנו את מתחם האירוח "שבט אחים" בשטח הסמוך לבית. במתחם חאן רחב ידיים, קרון עתיק משוחזר, סטודיו, אוהל טיפי, זולות מגניבות המאפשרות אירוח סדנאות, אירועים בצפון מול הנוף. האורחים מסתובבים בכפר ובשמורה שסביבו, שואלים שאלות ומתעניינים. אנו מצידנו מספרים על החיים עם שכנינו הבדואים מניסיון של 20 שנים בכפר, המבקרים יוצאים מבסוטים ואולי גם עם חומר למחשבה.
