---
title: מה בסביבה
date:  2022-01-23
image: blog/around_us.jpg
summary: ריכזנו בשבלכם שלל טיולים, חוויות ומקומות ששווה לבקר במרחק הליכה או נסיעה קצרה מאיתנו
galleries:
  - around_us_ein_ivka
  - around_us_history
  - around_us_food
---
מתחם שבט אחים ממוקם בגליל התחתון בשוליים הצפוניים של עמק יזרעאל ומאפשר להיות בסיס לטיולים, אטרקציות ופעילויות קרובות ורחוקות במרחב.

# לצאת לטבע
אם אתם אנשי טבע וחשקה נפשכם לצאת לטיול רגלי קצר וקפיצה למים צוננים אתם יכולים ממש מאתנו לרדת ל[נחל ציפורי ומעיין עין יבקע](https://baliletayel.co.il/israeltrip/%D7%A2%D7%99%D7%9F-%D7%99%D7%91%D7%A7%D7%A2-%D7%9E%D7%A2%D7%99%D7%99%D7%9F-%D7%94%D7%A1%D7%95%D7%A1%D7%99%D7%9D/). המעיין נמצא במרחק של כשעה הליכה או פחות מ- 10 דקות נסיעה ממתחם השבט. אם כבר הגעתם לוואדי אפשר להוסיף למסלול את [תחנת הנזירים](http://www.hoshvilim.com/%D7%98%D7%97%D7%A0%D7%AA-%D7%A0%D7%96%D7%99%D7%A8%D7%99%D7%9D-%D7%95%D7%A0%D7%97%D7%9C-%D7%A6%D7%99%D7%A4%D7%95%D7%A8%D7%99/). את הטיול ניתן לעשות גם באופניים, ריינג'רים, ג'יפים וסוסים. נשמח להמליץ לכם על ספקים מתאימים.

<Gallery name="around_us_ein_ivka" />

למטיבי הלכת המעוניינים בכמה ימי הליכה (או בחלק ממסלול ארוך יותר) המלצתנו היא לעשות טיול [בשביל הסנהדרין](https://shvila.co.il/index.html#home/index) שמתחיל מפסל זייד שבטבעון, עובר על יד מתחם השבט, ומסתיים בכנרת. אפשרות נוספת היא לעצור אצלינו כחלק מטיול בשביל ישראל שעובר ממש מתחתינו בוואדי - על יד המעיין ותחנת הנזירים שהוזכרו קודם. נשמח להציע לכם לינה וארוחת בוקר ומאיתנו תוכלו להמשיך את המסע שלכם מקולחים ורגועים.

# לחוות היסטוריה
אם אתם מחובבי ההיסטוריה, אתם בוודאי מכירים את [ציפורי העתיקה](https://www.parks.org.il/reserve-park/%D7%92%D7%9F-%D7%9C%D7%90%D7%95%D7%9E%D7%99-%D7%A6%D7%99%D7%A4%D7%95%D7%A8%D7%99/). העיר, שהייתה בירת הגליל בתקופה הרומית והבינזנטית, על שלל הפסיפסים שלה, נמצאת במרחק של כ- 20 דקות נסיעה מאיתו.
קרוב יותר, במרחק של קילומטר וחצי, נמצא היישוב [בית לחם הגלילית](https://he.wikipedia.org/wiki/%D7%91%D7%99%D7%AA_%D7%9C%D7%97%D7%9D_%D7%94%D7%92%D7%9C%D7%99%D7%9C%D7%99%D7%AA) אשר יקח אתכם למסע בזמן לתחילת המאה הקודמת ובו תוכלו למצוא אדריכלות טמפלרית מפוארת ולהנות מבתי קפה, אטרקציות לילדים, חוות תבלינים ועוד.

<Gallery name="around_us_history" />

# לאכול ולשתות
אם עיירות ציוריות עושות לכם את זה אנו מזמינים אתכם לצאת לטיול בעיירה טבעון אשר נמצאת במרחק 20 דקות מאיתנו. בטבעון תוכלו למצוא מסעדות, גלריות, בתי קפה מתוקים ותרבות ענפה. לבתי קפה קטנים ונחמדים אנו ממליצים לבקר [במרכז טבעון](https://goo.gl/maps/XAYkqEdwYASMvzH69). למי שמחפש אוכל רחוב היינו ממליצים על [פלאפל לולי](https://goo.gl/maps/dWDhRAXN5RHHbZh37) שלדעתנו הינו אחד הטובים בארץ, או על [בורקס העגלה](https://goo.gl/maps/pcuxyLZ4EDcwhS4m8) ברמת ישי.

אם אתם גם מחובבי היין תשמחו לדעת שיש 5 יקבים מיוחדים הנמצאים סביבנו:
[יקב יפתחאל](https://inature.info/wiki/%D7%99%D7%A7%D7%91_%D7%99%D7%A4%D7%AA%D7%97%D7%90%D7%9C_-_%D7%90%D7%9C%D7%95%D7%9F_%D7%94%D7%92%D7%9C%D7%99%D7%9C) באלון הגליל, יקבי [סימון](https://www.simonwinery.com/) ו[טוליפ](https://tulip-winery.co.il/en/home-page/) בטבעון, [יקב שדות](https://www.thefoodnett.com/post/%D7%99%D7%A7%D7%91-%D7%A9%D7%93%D7%95%D7%AA-sadot-winery) במושב שדה יעקב ו[יקב ציפורי](https://wine.galil.gov.il/html5/prolookup.taf?&_id=13109&did=2031&g=9655&sm=9686&title=%E9%F7%E1%20%F6%E9%F4%E5%F8%E9) במושב ציפורי.

<Gallery name="around_us_food" />

# ברוח האתנתרופוסופיה
במרחק 8 דקות נסיעה משבט אחים תוכלו ללכת לבקר ב[קיבוץ הרדוף](https://www.masa.co.il/article/%D7%A7%D7%99%D7%91%D7%95%D7%A5-%D7%94%D7%A8%D7%93%D7%95%D7%A3-%D7%9C%D7%97%D7%99%D7%95%D7%AA-%D7%99%D7%A8%D7%95%D7%A7-%D7%95%D7%91%D7%94%D7%A8%D7%9E%D7%95%D7%A0%D7%99%D7%94/) ולהתוודע לסגנון חיים מיוחד ואחר. הקיבוץ הוקם ברוח האנתרופוסופיה וכולל שלל יוזמות מעניינות, מחינוך אנתרופוסופי דרך קהילה שיקומית ועד לחקלאות ביו-דינמית. אם לא הכרתם שווה מאוד ללכת לביקור במקום.

# העמק והגליל במרחק נגיעה
שבט אחים התברך במיקום נוח להוות נקודת מוצא לטיולים וחוויות בעמק יזרעאל והגליל התחתון. במרחק של פחות משעה תוכלו למצוא לכיוון מערב את עכו, נהריה, חיפה, זיכרון יעקב וקיסריה. לכיוון מזרח תמצאו את נצרת ונהלל. תמשיכו עוד מעט וגם תוכלו לקפוץ לטבילה בכנרת וביקור בטבריה. לכל כיוון שלא תצאו נשמח לארח אתכם ולהיות פינה שקטה וביתית לחזור אליה בסוף יום הטיול שלכם.
