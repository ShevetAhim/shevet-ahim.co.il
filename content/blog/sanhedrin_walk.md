---
title: שביל הסנהדרין
date: 2018-11-28
image: blog/sanhedrin_walk.jpg
summary: "פרויקט טיולים חדש הושלם באזורנו לכבוד 70 שנה למדינה: שביל הסנהדרין, 70 קילומטרים של היסטוריה מתעוררת לחיים"
---
פרויקט טיולים חדש הושלם באזורנו לכבוד 70 שנה למדינה: "שביל הסנהדרין" 70 ק"מ של היסטוריה מתעוררת לחיים.
מאות תלמידים ומתנדבים חפרו שביל להולכי רגל החוצה את הגליל מבית שערים שליד קריית טבעון ועד טבריה ובו אתרים המיוחסים לחברי הסנהדרין.
לדברי יאיר עמיצור, מפקח רשות העתיקות בגליל המזרחי ובין יוזמי הרעיון, "אנשים דוגמת רבי עקיבא ורבי יהודה הנשיא, חברי הסנהדרין שפעלו כאן לפני 2000 שנה קבעו, במידה רבה, לא מעט מסדרי חיינו היום. לפי ההלכות הללו אנחנו מתחתנים או עורכים טקסי קבורה, ואפילו מנהלים את המשפט העברי. הקמת השביל וההליכה בו תחבר את מי שחי כאן היום להלך הרוח בתקופה..."
שביל הסנהדרין מחולק לחמישה מקטעים.
בכל אחד מקטעי השביל הוצבה אבן דרך הנושאת ערך אוניברסלי אחר - עשייה, שלום, ענווה, נתינה ואהבה.
ערכים אלה שזורים בהדרכות ובפעילויות השונות המתעדכנות באתר רשות העתיקות.

המסלול בנוי בחמישה מקטעים, המחולקים על חמישה ימי הליכה.
מכל חמשת קטעי השביל ניתן להגיע בקלות לשבט אחים ללון בו ולהמשיך למחרת לקטע הבא.
שער העשייה "שמאי אומר: אמור מעט ועשה הרבה" (משנה, אבות)
שער השלום "גדול שלום שאפילו בשעת מלחמה אין פותחין אלא בשלום" (ויקרא רבה)
שער הענווה "הרבה למדתי מרבותי ומתלמידי יותר מכולם" (בבלי תענית)
שער הנתינה "הוי דן את כל האדם לכף זכות" (משנה אבות)
שער האהבה "ואהבת לרעך כמוך, רבי עקיבה אומר זהו כלל גדול בתורה..." (ירושלמי)
פרטים נוספים [באתר רשות העתיקות](https://www.shvila.co.il/index.html#home/index).
